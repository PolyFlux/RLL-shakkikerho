<!DOCTYPE html>
<html lang="fi">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Elo-pistesysteemin esittely</title>
    <link rel="stylesheet" href="css/index.css">
    <link rel="stylesheet" href="css/elo.css">
    <script src="https://cdn.jsdelivr.net/npm/mathjax@3/es5/tex-mml-chtml.js" async></script>
</head>
<body>
    <header>
        <nav class="main-nav">
            <div class="logo">
                <h1>Rauman Lyseon Lukion Shakkikerho</h1>
            </div>
            <ul class="nav-links">
                <li><a href="index.html">Etusivu</a></li>
                <li><a href="ranking.html">Ranking</a></li>
                <li><a href="elo.html" class="active">Elo-pistesysteemin esittely</a></li>
                <!-- <li><a href="pelaajia.html">Tunnettuja pelaajia</a></li> -->
            </ul>
        </nav>
    </header>

    <main>
        <section class="hero">
            <h2>Mikä on Elo-pistesysteemi?</h2>
            <p>
                Elo-järjestelmä on tilastollinen menetelmä, jota käytetään arvioimaan pelaajien taitotasoa kaksinpeleissä,
                kuten shakissa. Järjestelmän kehitti Arpad Elo, unkarilais-amerikkalainen fysiikan professori ja shakkimestari.
            </p>
        </section>

        <section class="announcements">
            <ul>
                <li>Shakissa se, että pelaajan tulos ottelusta on 0, tarkoittaa sitä, että 
            hän on hävinnyt kyseisen pelin.</li>
                <li>Tällöin vastustajan tulos on 1, eli hän puolestaan on voittanut.</li> 
                <li>Tasapelin sattuessa molemmat pelaajat saavat 0,5 pistettä.</li>
            </ul>
            <br>
            <p></p>
            <h3>Miksi ei riitä yksinkertainen piste-per-voitto-systeemi?</h3>
            <p>Periaatteessa voitaisiin kuvitella äärimmäisen yksinkertainen pistesysteemi, jossa voittaja saa aina yhden pisteen, häviäjä 0 ja tasapelissä molemmat saavat puolikkaan pisteen. Tällainen järjestelmä ei kuitenkaan olisi kovin hyvä, koska kahdella pelaajalla voisi olla hyvinkin erilaiset pistemäärät, jos toinen on pelannut paljon enemmän pelejä kuin toinen, vaikka he olisivat pelitaidoiltaan aivan yhtä hyviä. Se ei siis kuvailisi pelaajien taitotasoa hyvin.</p>

<p>Tätä tilannetta parantaisi hieman se, jos häviäjä saisikin -1 pisteen ja tasapelissä molemmat nolla pistettä. Tämän muutoksen heikkoutena olisi kuitenkin se, että voitosta saisi aina saman pisteen riippumatta siitä, voittaako itseään vahvemman tai heikomman pelaajan (ja tappiotilanteessa menettäisi aina saman pisteen).</p>
<br>            
<p>Jos halutaan, että voitosta saatava (ja vastaavasti häviöstä menetettävä) pistemäärä korreloisi jotenkin sen kanssa, kuinka vahvaa pelaajaa vastaan on pelannut, ja jos lisäksi ei haluttaisi järjestelmän sisältävän negatiivisia pistemääriä vaikkapa tilastoinnin luettavuuden ja käsiteltävyyden parantamiseksi tai kielteisten mielikuvien vähentämiseksi, niin pitää tehdä monimutkaisempia muutoksia.</p>
<br>
<p>Elo-pistejärjestelmä on vastaus tähän tarpeeseen. Muitakin järjestelmiä on kehitetty, kuten Chessmetrics tai Glicko, ja ne perustuvat kaikki samaan perusperiaatteeseen, eli että pelaajien taitotasoa mallinnetaan lukuarvolla ja tuota lukuarvoa päivitetään ottelutulosten perusteella sen mukaan, kuinka vahvan vastustajan pelaaja on kohdannut, mutta näistä kaikista Elo-järjestelmä on ollut käytössä pisimpään ja on standardi FIDEn (kansainvälisen shakkiliiton) kilpailuissa. (Glicko-järjestelmä taas on käytössä shakin nettialustoilla, kuten Chess.comissa ja Lichessissä ja on siksi myös melkoisen käytetty, joskaan ei nimenä niin tunnettu kuin Elo.)</p>
            <br>
            <h3>Kuinka Elo-pisteet toimivat?</h3>
            <ul>
                <li> Pelaaja saa aluksi jonkin alustavan pistemäärän.</li>
                <li>Pelaajien pisteet päivittyvät jokaisen pelin jälkeen heidän suorituskykynsä perusteella.</li>
                    <ul>
                        <li>Jos pelaaja voittaa vahvemman vastustajan, hänen pisteensä kasvavat enemmän kuin voitosta heikompaa pelaajaa vastaan.</li>
                        <li>Tappiot vastaavasti vähentävät pisteitä, mutta tappio vahvemmalle vastustajalle vaikuttaa vähemmän kuin tappio heikommalle pelaajalle.</li>
                    </ul>
                <li>Laskenta perustuu todennäköisyysmalliin, jossa ennustetaan pelituloksia pelaajien nykyisten pistemäärien perusteella.</li>
                    <ul>
                        <li>Toisiaan vastaan otteleville pelaajille lasketaan kummallekin aluksi ottelun odotuspistemäärä.</li>
                        <li>Ottelutuloksen ja odotuspistemäärän erotus määrittää, miten pelaajien vahvuusluvut muuttuvat.</li>
                        <li>Jos pelaaja suoriutuu odotuspistemääräänsä paremmin, hän saa pisteitä. Odotuspistemäärää heikommasta suoriutumisesta taas menettää pisteitä.</li>
                    </ul>
            </ul>
            <p>
                
            </p>
        </section>

        <section>
            <br>
            <h3>Odotuspistemäärän laskeminen</h3>
            <p>Kaikki alkaa pelaajien <b>odotuspistemäärän</b> laskemisesta. 
            Kun kaksi pelaajaa kohtaavat ja heidän vahvuuslukunsa ovat täsmälleen samat, heidän odotetaan pelaavan tasapelin, jolloin molempien 
            odotuspistemäärä on 0,5. Jos kuitenkin toinen pelaajista on vahvempi, on todennäköisempää, että vahvempi pelaaja voittaa. Mitä suurempi ero pelaajien 
            vahvuusluvuissa on, sitä todennäköisemmäksi vahvemman pelaajan voitto käy. Tällaisessa tilanteessa vahvemman pelaajan odotuspistemäärä lähestyy yhtä, 
            kun taas heikomman pelaajan odotuspistemäärä lähestyy nollaa vahvuuseron kasvaessa. Odotuspistemäärä voi siis olla mikä tahansa luku nollan ja yhden väliltä riippuen pelaajien vahvuuserosta. Miten tämä pitäisi tulkita? Jos pelaajan odotuspistemäärä on vaikkapa 0,72 jotakuta tiettyä vastustajaa vastaan, voidaan ajatella, että sadasta pelatusta ottelusta hänen ennustetaan voittavan 72 ottelua tätä yhtä ja samaa pelaajaa vastaan. Näin ollen on kiinnostavaa, että <i>odotuspistemäärä voidaan aivan hyvin tulkita 
            voiton todennäköisyydeksi.</i> Se, osoittautuuko odotuspistemäärä <i>tismalleen</i> samaksi kuin (tilastollinen) todennäköisyys voittaa ottelu, onkin sitten eri kysymys, 
            johon voidaan yrittää vastata analysoimalla ottelutilastoja.
            Periaatteessa tällainen odotuspistemäärä \( E_A\) (tässä esimerkissä pelaajalle A) voitaisiin laskea melko suoraviivaisesti 
            \[ E_A = \frac{R_A}{R_A + R_B}, \]
            jossa \( R_A \) on pelaajan A ja \( R_B \) pelaajan B Elo-luku ennen ottelua. 
            </p>  
<br>
            <p><b>Tehdään pari esimerkkilaskua.</b> 
                <ul>
                <li>Jos kaksi samantasoista pelaajaa, joiden molempien vahvuusluku on 1500, aikoo otella toisiaan vastaan, yllä oleva kaava kertoo, että heidän odotuspistemääränsä ovat  \[ E_A = E_B = \frac{R_A}{R_A + R_B} = \frac{1500}{1500+1500} = 0,5. \] Tämä siis molemmille pelaajille, koska heidän vahvuuslukunsa ovat samat. Olisi siis odotettavissa, että joko he pelaavat tasapelin, koska molemmat ovat yhtä vahvoja, tai vaihtoehtoisesti useasta pelatusta keskinäisestä ottelusta he voittavat yhtä monta.
                </li>
                <li>Jos kaksi eritasoista pelaajaa, joiden vahvuusluvut ovat \(R_A=1500\) ja \(R_B=1600\), pelaisivat vastakkain, heidän odotuspistemääränsä olisivat yllä esitetyn kaavan avulla laskettuna \[ E_A = \frac{1500}{1500+1600} \approx 0,48 \quad \text{ja} \quad E_B = \frac{1600}{1500+1600} \approx 0,52. \]
Toisin sanoen pelaajalla A olisi hieman pienempi todennäköisyys voittaa kuin pelaajalla B.
                </li>  
<br>            
                <li>Lasketaan sitten vertailun vuoksi odotuspistemäärät kahdelle pelaajalle, joiden vahvuusluvut ovat \(R_A=800\) ja \(R_B=900\).
                    \[ E_A = \frac{800}{800+900} \approx 0,47 \quad \text{ja} \quad E_B = \frac{900}{800+900} \approx 0,53. \]
                </li>      
            </ul>
        </p>
<br>
<p><b>Näistä esimerkeistä voidaan tehdä muutama havainto:</b>
            <ul>
                <li>Laskukaava vaikuttaisi täsmäävän sen ajatuksen kanssa, että kyseessä olisi todennäköisyys voittaa peli: Odotuspistemäärien summat ovat aina yksi, ja heikommalle pelaajalle tulee pienempi odotuspistemäärä kuin vahvemmalle.</li>
                <ul>
                        <li>Tämän ominaisuuden säilyminen on siis lopullisessa pistelaskufunktiossa toivottavaa.</li>
                    </ul>
                <li>Toisaalta jos pelaajien välinen tasoero on sadan pisteen luokkaa (vahvuuslukujen ollessa vaikkapa 1500 ja 1600), niin heidän odotuspistemääränsä eroavat toisistaan vain niin vähän, että heidän voidaan sanoa olevan käytännössä yhtä vahvoja. Vasta noin tuhannen pisteen erolla alkaa tulla selviä eroja odotuspistemäärään.</li>
                    <ul>
                        <li>Tämä ei ole toivottavaa, koska ihmisen on hankala hahmottaa kovin suuria lukuskaaloja.</li>
                    </ul>
                <li>Sadan pisteen ero ei ole sama pelaajille, joiden vahvuusluvut ovat 800 ja 900, kuin pelaajille, joiden vahvuusluvut ovat 1500 ja 1600.</li>
                <ul>
                        <li>Tämä ei ole toivottavaa, koska ihmisen on hankala hahmottaa tällaisia suhteellisia eroja.</li>
                    </ul>
            </ul>
Laskukaavaa odotuspistemäärän laskemiseksi pitää siis hiukan muokata, jotta vahvuuslukujen skaala olisi helposti hahmotettava, ja samankokoinen piste-ero merkitsisi yhtä suurta eroa minkä tahansa tasoisille pelaajille. Mutta miten? 
           </p> 
<br>
            <p>
               Käy ilmi, että jos tehdään pieni muutos, jossa odotuspistemäärä lasketaankin varsinaisten vahvuuslukujen asemesta vahvuuslukujen eksponenttifunktioiden \( 10^{R_A} \) ja \( 10^{R_B} \) avulla, jälkimmäinen efekti yllä mainituista käy toteen; asteikko muuttuu logaritmiseksi, jolloin sama vahvuuslukujen erotus näkyy samana odotuspistemäärien suhteena. Toisin sanoen, jos \[ E_A = \frac{10^{R_A}}{10^{R_A} + 10^{R_B}} \quad \text{ja} \quad E_B = \frac{10^{R_B}}{10^{R_A} + 10^{R_B}}, \] niin silloin \[ \frac{E_A}{E_B} = 10^{R_A - R_B}, \] eli toisin sanoen \[ R_A - R_B = \lg \left( \frac{E_A}{E_B}\right). \]
                </p>
            <br>
            <p>
                Vielä kuitenkin skaalausongelma jää jäljelle. Eksponenttifunktioita käytettäessä jo yhden pisteen ero vahvuusluvussa tuottaa toiselle pelaajalle kymmenkertaisen odotuspistemäärän toiseen pelaajaan nähden. Esimerkiksi vahvuusluvuilla \(R_A=1500\) ja \(R_B=1501\) käy seuraavasti: \( E_A \approx 0,09\) ja \( E_B \approx 0,91\). Tällaisen seurauksena kaikkien samaa pistejärjestelmää käyttävien pelaajien vahvuusluvut asettuvat vain muutaman pisteen päähän toisistaan, mikä taas ei ole kovin järkevää lajissa, jossa pelaajia on paljon (FIDEn listoilla on satojatuhansia pelaajia), koska silloin heidän paremmuusjärjestyksensä hahmottaminen on hankalaa. Onneksi skaalausongelma saadaan korjattua helposti jakamalla eksponentti sopivalla skaalausluvulla (merkitään tässä kirjaimella <i>c</i>), jolla se pienennetään halutun kokoiseksi. FIDEssä on päädytty käyttämään arvoa \( c = 400 \). Tämän pienen lisäyksen jälkeen kaikki toivotut ominaisuudet ilmestyvät järjestelmään. Odotuspistemäärä lasketaan siis kaavalla \[ E_A = \frac{10^{R_A/c}}{10^{R_A/c} + 10^{R_B/c}}, \] jolloin vasta 400 pisteen ero pelaajien vahvuusluvuissa tuottaa toiselle pelaajalle kymmenkertaisen odotuspistemäärän toiseen pelaajaan nähden. Eli pelaaja, jonka vahvuusluku on 1500, voittaisi vahvuusluvun 1900 omaavan pelaajan yhdeksän prosentin todennäköisyydellä, mutta vahvuusluvun 1600 omaavan pelaajan jo 36 prosentin todennäköisyydellä. 
            </p>
<br>
            <h3>Uuden vahvuusluvun laskeminen</h3>
            <p>
Nyt kun kahden pelaajan odotuspistemäärä sekä heidän välisensä ottelun tulos ovat tiedossa, miten näistä saisi johdonmukaisesti laskettua uuden vahvuusluvun? Elo-systeemissä on yksinkertainen ja nerokas tapa tehdä tämä vähentämällä ottelutuloksesta odotuspistemäärä! Kyseinen erotus kerrotaan vielä sopivan kokoisella vakiolla ja laskun lopputulos lisätään vanhaan vahvuuslukuun.
            </p>

            <p>
                Otetaan esimerkki, joka avaa erotuksen laskemisen eleganssia. Pelaaja A, jonka vahvuusluku on \(R_A=1500\), voittaa pelaajan, jonka vahvuusluku on \(R_B=1600\). Tällöin \(E_A \approx 0,36, E_B \approx 0,64, S_A=1\) ja \( S_B=0  \), jossa \( S_A \) ja \( S_B \) ovat ottelutulokset kummallekin pelaajalle. Näin ollen \( S_A - E_A = 0,64 \) ja \( S_B - E_B = -0,64 \). Voittavalle pelaajalle erotus on siis aina positiivinen ja häviävälle pelaajalle saman verran negatiivinen.
            </p>
        </section>
    </main>

    <footer>
        <p>&copy; <span id="current-year"></span> Jarmo Penttilä</p>
    </footer>
    <script src="js/main.js"></script>

</body>
</html>
